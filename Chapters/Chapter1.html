<div class="shlok-box">।। श्रीपरमात्मने नमः ।।</div>
<h1>अध्याय १: प्रथमोऽध्यायः</h1>

<div class="shlok-box">धृतराष्ट्र उवाच: धर्मक्षेत्रे कुरुक्षेत्रे, समवेता युयुत्सवः ।</div>
<div class="shlok-box">मामकाः पाण्डवाश्चैव, किमकुर्वत सञ्जय ।।१।।</div>
<div class="shlok-box">सञ्जय उवाच: दृष्ट् तु पाण्डवानीकम्, व्यूढम् दुर्योधनस्तदा ।</div>
<div class="shlok-box">आचार्यमुपसङ्गम्य, राजा वचनमब्रवीत् ।।२।।</div>
<div class="shlok-box">पश्यैताम् पाण्डुपुत्राणाम्, आचार्य महतीम् चमूम् ।</div>
<div class="shlok-box">व्यूढाम् द्रुपदपुत्रेण, तव शिष्येण धीमता ।।३।।</div>
<div class="shlok-box">अत्र शूरा महेष्वासा, भीमार्जुनसमा युधि ।</div>
<div class="shlok-box">युयुधानो विराटश्च, द्रुपदश्च महारथः ।।४।।</div>
<div class="shlok-box">धृष्टकेतुश्चेकितानः, काशिराजश्च वीर्यवान् ।</div>
<div class="shlok-box">पुरुजित्कुन्तिभोजश्च, शैब्यश्च नरपुङ्गवः ।।५।।</div>
<div class="shlok-box">युधामन्युश्च विक्रान्तः, उत्तमौजाश्च वीर्यवान् ।</div>
<div class="shlok-box">सौभद्रो द्रौपदेयाश्च, सर्व एव महारथाः ।।६।।</div>
<div class="shlok-box">अस्माकम् तु विशिष्टा ये, तान्निबोध द्विजोत्तम ।</div>
<div class="shlok-box">नायका मम सैन्यस्य, सञ्ज्ञार्थम् तान्ब्रवीमि ते ।।७।।</div>
<div class="shlok-box">भवान्भीष्मश्च कर्णश्च, कृपश्च समितिञ्जयः ।</div>
<div class="shlok-box">अश्वत्थामा विकर्णश्च, सौमदत्तिस्तथैव च ।।८।।</div>
<div class="shlok-box">अन्ये च बहवः शूराः, मदर्थे त्यक्तजीविताः ।</div>
<div class="shlok-box">नानाशस्त्रप्रहरणाः, सर्वे युद्धविशारदाः ।।९।।</div>
<div class="shlok-box">अपर्याप्तम् तदस्माकम्, बलम् भीष्माभिरक्षितम् ।</div>
<div class="shlok-box">पर्याप्तम् त्विदमेतेषाम्, बलम् भीमाभिरक्षितम् ।।१०।।</div>
<div class="shlok-box">अयनेषु च सर्वेषु, यथाभागमवस्थिताः ।</div>
<div class="shlok-box">भीष्ममेवाभिरक्षन्तु, भवन्तः सर्व एव हि ।।११।।</div>
<div class="shlok-box">तस्य सञ्जनयन्हर्षम्, कुरुवृद्धः पितामहः ।</div>
<div class="shlok-box">सिंहनादम् विनद्योच्चैः, शङखम् दध्मौ प्रतापवान् ।।१२।।</div>
<div class="shlok-box">ततः शङ्खाश्च भेर्यश्च, पणवानकगोमुखाः ।</div>
<div class="shlok-box">सहसैवाभ्यहन्यन्तः, स शब्दस्तुमुलोऽभवत् ।।१३।।</div>
<div class="shlok-box">ततः श्वेतैर्हयैर्युक्ते, महति स्यन्दने स्थितौ ।</div>
<div class="shlok-box">माधवः पाण्डवश्चैव, दिव्यौ शङ्खौ प्रदध्मतुः ।।१४।।</div>
<div class="shlok-box">पाञ्चजन्यम् हृषीकेशो, देवदत्तम् धनञ्जयः ।</div>
<div class="shlok-box">पौण्ड्रम् दध्मौ महाशङखम्, भीमकर्मा वृकोदरः ।।१५।।</div>
<div class="shlok-box">अनन्तविजयम् राजा, कुन्तीपुत्रो युधिष्ठिरः ।</div>
<div class="shlok-box">नकुलः सहदेवश्च, सुघोषमणिपुष्पकौ ।।१६।।</div>
<div class="shlok-box">काश्यश्च परमेष्वासः, शिखण्डी च महारथः ।</div>
<div class="shlok-box">धृष्टद्युम्नो विराटश्च, सात्यकिश्चापराजितः ।।१७।।</div>
<div class="shlok-box">द्रुपदो द्रौपदेयाश्च, सर्वशः पृथिवीपते ।</div>
<div class="shlok-box">सौभद्रश्च महाबाहुः, शङ्खान्दध्मुः पृथक् पृथक् ।।१८।।</div>
<div class="shlok-box">स घोषो धार्तराष्ट्राणाम्, हृदयानि व्यदारयत् ।</div>
<div class="shlok-box">नभश्च पृथिवीम् चैव, तुमुलो व्यनुनादयन् ।।१९।।</div>
<div class="shlok-box">अथ व्यवस्थितान्दृष्ट्ा, धार्तराष्ट्रान् कपिध्वजः ।</div>
<div class="shlok-box">प्रवृत्ते शस्त्रसम्पाते, धनुरुद्यम्य पाण्डवः ।।२०।।</div>
<div class="shlok-box">हृषीकेशम् तदा वाक्यम्, इदमाह महीपते ।</div>
<div class="shlok-box">अर्जुन उवाच: सेनयोरुभयोर्मध्ये, रथम् स्थापय मेऽच्युत ।।२१।।</div>
<div class="shlok-box">यावदेतान्निरीक्षेऽहम्, योद्धुकामानवस्थितान् ।</div>
<div class="shlok-box">कैर्मया सह योद्धव्यम्, अस्मिन्रणसमुद्यमे ।।२२।।</div>
<div class="shlok-box">योत्स्यमानानवेक्षेऽहम्, य एतेऽत्र समागताः ।</div>
<div class="shlok-box">धार्तराष्ट्रस्य दुर्बुद्धेर्, युद्धे प्रियचिकीर्षवः ।।२३।।</div>
<div class="shlok-box">सञ्जय उवाच: एवमुक्तो हृषीकेशो, गुडाकेशेन भारत ।</div>
<div class="shlok-box">सेनयोरुभयोर्मध्ये, स्थापयित्वा रथोत्तमम् ।।२४।।</div>
<div class="shlok-box">भीष्मद्रोणप्रमुखतः, सर्वेषाम् च महीक्षिताम् ।</div>
<div class="shlok-box">उवाच पार्थ पश्यैतान्, समवेतान्कुरूनिति ।।२५।।: तत्रापश्यत्स्थितान् पार्थः, पितॄनथ पितामहान् ।</div>
<div class="shlok-box">आचार्यान्मातुलान्भ्रातॄन्, पुत्रान्पौत्रान्सखींस्तथा ।।२६।।</div>
<div class="shlok-box">श्वसुरान् सुहृदश्चैव, सेनयोरुभयोरपि ।</div>
<div class="shlok-box">तान्समीक्ष्य स कौन्तेयः, सर्वान्बन्धूनवस्थितान् ।।२७।।</div>
<div class="shlok-box">कृपया परयाविष्टो, विषीदन्निदमब्रवीत् ।</div>
<div class="shlok-box">अर्जुन उवाच: दृष्टेमम् स्वजनम् कृष्ण, युयुत्सुम् समुपस्थितम् ।।२८।।</div>
<div class="shlok-box">सीदन्ति मम गात्राणि, मुखम् च परिशुष्यति ।</div>
<div class="shlok-box">वेपथुश्च शरीरे मे, रोमहर्षश्च जायते ।।२९।।</div>
<div class="shlok-box">गाण्डीवम् स्रंसते हस्तात्, त्वक्चैव परिदह्यते ।</div>
<div class="shlok-box">न च शक्नोम्यवस्थातुम्, भ्रमतीव च मे मनः ।।३०।।</div>
<div class="shlok-box">निमित्तानि च पश्यामि, विपरीतानि केशव ।</div>
<div class="shlok-box">न च श्रेयोऽनुपश्यामि, हत्वा स्वजनमाहवे ।।३१ ।।</div>
<div class="shlok-box">न काङ्गे विजयम् कृष्ण, न च राज्यम् सुखानि च ।</div>
<div class="shlok-box">किम् नो राज्येन गोविन्द, किम् भोगैर्जीवितेन वा ।।३२।।</div>
<div class="shlok-box">येषामर्थे काङ्गितम् नो, राज्यम् भोगाः सुखानि च ।</div>
<div class="shlok-box">त इमेऽवस्थिता युद्धे, प्राणांस्त्यक्त्वा धनानि च ।।३३।।</div>
<div class="shlok-box">आचार्याः पितरः पुत्रास्, तथैव च पितामहाः ।</div>
<div class="shlok-box">मातुलाः श्वशुराः पौत्राः, श्यालाः सम्बन्धिनस्तथा ।।३४।।</div>
<div class="shlok-box">एतान्न हन्तुमिच्छामि, घ्नतोऽपि मधुसूदन ।</div>
<div class="shlok-box">अपि त्रैलोक्यराज्यस्य, हेतोः किम् नु महीकृते ।।३५।।</div>
<div class="shlok-box">निहत्य धार्तराष्ट्रान्नः, का प्रीतिः स्याज्जनार्दन ।</div>
<div class="shlok-box">पापमेवाश्रयेदस्मान्, हत्वैतानाततायिनः ।।३६।।</div>
<div class="shlok-box">तस्मान्नार्हा वयम् हन्तुम्, धार्तराष्ट्रान् स्वबान्धवान् ।</div>
<div class="shlok-box">स्वजनम् हि कथम् हत्वा, सुखिनः स्याम माधव ।।३७।।</div>
<div class="shlok-box">यद्यप्येते न पश्यन्ति, लोभोपहतचेतसः ।</div>
<div class="shlok-box">कुलक्षयकृतम् दोषम्, मित्रद्रोहे च पातकम् ।।३८।।</div>
<div class="shlok-box">कथम् न ज्ञेयमस्माभिः, पापादस्मान्निवर्तितुम् ।</div>
<div class="shlok-box">कुलक्षयकृतम् दोषम्, प्रपश्यद्भिर्जनार्दन ।।३९।।</div>
<div class="shlok-box">कुलक्षये प्रणश्यन्ति, कुलधर्माः सनातनाः ।</div>
<div class="shlok-box">धर्मे नष्टे कुलम् कृत्स्नम्, अधर्मोऽभिभवत्युत ।।४०।।</div>
<div class="shlok-box">अधर्माभिभवात्कृष्ण, प्रदुष्यन्ति कुलस्त्रियः ।</div>
<div class="shlok-box">स्त्रीषु दुष्टासु वाष्र्णेय, जायते वर्णसङ्करः ।।४१।।</div>
<div class="shlok-box">सङकरो नरकायैव, कुलघ्नानाम् कुलस्य च ।</div>
<div class="shlok-box">पतन्ति पितरो ह्येषाम्, लुप्तपिण्डोदकक्रियाः ।।४२।।</div>
<div class="shlok-box">दोषैरेतैः कुलघ्नानाम्, वर्णसङ्करकारकैः ।</div>
<div class="shlok-box">उत्साद्यन्ते जातिधर्माः, कुलधर्माश्च शाश्वताः ।।४३।।</div>
<div class="shlok-box">उत्सन्नकुलधर्माणाम्, मनुष्याणाम् जनार्दन ।</div>
<div class="shlok-box">नरकेऽनियतम् वासो, भवतीत्यनुशुश्रुम ।।४४।।</div>
<div class="shlok-box">अहो बत महत्पापम्, कर्तुम् व्यवसिता वयम् ।</div>
<div class="shlok-box">यद्राज्यसुखलोभेन, हन्तुम् स्वजनमुद्यताः ।।४५।।</div>
<div class="shlok-box">यदि मामप्रतीकारम्, अशस्त्रम् शस्त्रपाणयः ।</div>
<div class="shlok-box">धार्तराष्ट्रा रणे हन्युस्, तन्मे क्षेमतरम् भवेत् ।।४६।।</div>
<div class="shlok-box">सञ्जय उवाच: एवमुक्त्वार्जुनः सङ्ख्ये, रथोपस्थ उपाविशत् ।</div>
<div class="shlok-box">विसृज्य सशरम् चापम्, शोकसंविग्नमानसः ।।४७।।</div>
<div class="shlok-box">इति श्रीमद्भगवद्गीतासु उपनिषत्सु ब्रह्मविद्यायाम् योगशास्त्रे श्रीकृष्णार्जुनसंवादेऽर्जुनविषादयोगो नाम प्रथमोऽध्यायः ।।१।।</div>
